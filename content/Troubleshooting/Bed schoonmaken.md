# Bed schoonmaken
Een schoon bed is belangrijk voor het blijven hechten van je print.
Het is slim om je bed eens in de zoveel tijd schoon te maken, ook is dit een van de stappen die je uitvoert bij het ervaren van hecht problemen.
Het schoonmaken kan op meerdere manieren en ieder ervaart het ene beter als het ander.

## Dreft
Dit is (volgens mij) een van de meest gebruikte methode onder de Tweakers gebruikers.
Deze werkwijze kan je gebruiken voor elk soort bed. Let wel op met het magnetisch bed, dat het water niet te warm is!

**Wat heb je nodig**

- (Warm) water
- Afwasmiddel (Dreft)
- Spons

Doe wat afwasmiddel op de zachte kant van de spons.
Spoel het bed af met (warm) water.
Boen met het sponsje over het bed.
Spoel het zeep volledig weg.

Ikzelf(Christoxz) laat zoveel mogelijk water druppelen in de wasbak en droog dan de onderkant van mijn glasbed.
Ik laat dan de rest(bovenkant) zelf drogen, soms doe ik dit op een verwarmd bed.
Dit is om te voorkomen dat een doek geen vuil kan mee brengen.
